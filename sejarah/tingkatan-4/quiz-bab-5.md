## Aktiviti 1: Table Talkers

Arahan:
1. Murid berada dalam kumpulan masing-masing.
2. Murid dikehendaki bergerak ke meja yang telah dilekatkan dengan isu/topik tertentu.
3. Murid diminta membincangkan jawapan is/topik tersebut secara lisan dan bertulis.

**Meja 1**
Gambar yang berikut menunjukkan anggota Jawatankuasa Kerja yang merangka Perjanjian Persekutuan Tanah Melayu 1948.
(a) Namakan anggota Jawatankuasa Kerja tersebut.
(b) Nyatakan tugas jawatankuasa tersebut.

**Meja 2**
(a) Terangkan ciri-ciri Perjanjian Persekutuan Tanah Melayu 1948.
(b) Kesan Perjanjian Persekutuan Tanah Melayu 1948 sehingga kini.

**Meja 3**
(a) Nyatakan isi kandungan rangka Perlembagaan Rakyat 1947.
(b) Mengapakah British enggan menerima perlembagaan tersebut?

**Meja 4**
(a) Bandingkan isi kandungan Perjanjian Persekutuan Tanah Melayu 1948 dengan rangka Perlembagaan Rakyat yang dicadangkan oleh PUTERA-AMCJA pada bulan Julai 1947.
(b) Mengapakah PUTERA-AMCJA menentang rangka Perjanjian Persekutuan Tanah Melayu 1948?

## Aktiviti 2: Carousel

### Perjanjian Persekutuan Tanah Melavu 1948

Arahan:
1. Murid dibahagikan kepada beberapa kumpulan.
2. Setiap kumpulan dikehendaki bergerak dalam kumpulan daripada satu solan kepada solan lain yang dilekatkan di sekeliling bilik darjah.
3. Setiap kumpulan mesti bergerak ke setiap tempat yang dilekatkan solan dan perlu menjawab semua soalan yang disediakan

.
4. Murid diminta berbincang dalam kumpulan dan menulis jawapan mereka di atas kertas.

**Soalan 1**
Mengapakah British memperkenalkan Persekutuan Tanah Melayu 1948?

**Soalan 2**
Jelaskan ciri-ciri Persekutuan Tanah Melayu 1948.

**Soalan 3**
Jelaskan kedudukan Raja-raja Melayu dalam Perjanjian Persekutuan Tanah Melayu 1948.

**Soalan 4**
Bincangkan kesan Perjanjian Persekutuan Tanah Melayu 1948 kepada negara kita.

## Pemahaman dan Pemikiran Kritis

1. Pantun yang berikut menggambarkan sebab pembentukan Persekutuan Tanah Melayu 1948.

“Dari Bentan ke Kuala Sedili,
Singgah berjaja di Batu Pahat;
Syarat kewarganegaraan secara jus soli,
Kuasa raja turut tergugat.”

Bagaimanakah orang Melayu menangani isu tersebut?
A. Membentuk jawatankuasa perundingan
B. Mengukuhkan pertahanan negeri
C. Memajukan ekonomi peribumi
D. Mengadakan tunjuk perasaan

2. Jadual yang berikut berkaitan dengan Perjanjian Persekutuan Tanah Melayu 1948.

Tahun, Peristiwa
1948, Perjanjian Persekutuan Tanah Melayu ditandatangani

Mengapakah orang Melayu menerima perjanjian tersebut?
A. Parti politik digabungkan
B. Berkuasa mengawal pentadbiran
C. Syarat kewarganegaraan dipermudah
D. Kedudukan istimewa orang Melayu dilindungi

3. Maklumat yang berikut merujuk Jawatankuasa Kerja pada tahun 1946.
- Pegawai Kanan British
- Pemimpin UMNO
- Wakil Raja-raja Melayu

Mengapakah jawatankuasa tersebut ditubuhkan?
A. Menentukan bidang senarai kuasa negeri
B. Mengehadkan kemasukan pekerja asing
C. Membentuk perjanjian persekutuan
D. Merangka Perlembagaan Rakyat

4. Mengapakah gabungan PUTERA-AMCJA ditubuhkan pada tahun 1947?
A. Menentang Malayan Union
B. Mengeratkan perpaduan kaum
C. Memajukan pembangunan ekonomi
D. Menentang Perjanjian Persekutuan Tanah Melayu

5. Petikan yang berikut merujuk perjuangan golongan radikal di Tanah Melayu pada tahun 1947.

PUTERA-AMCJA bersetuju untuk membuat draf perlembagaan balasan kepada cadangan UMNO-Raja-raja Melayu-British. Cadangan pihak kerajaan telah diterbitkan pada bulan Oktober 1947, memang tidak dapat diterima oleh gabungan ini kerana bertentangan dengan kehendak mereka.
Sumber: Ramlah Adam, 2009. Gerakan Radikalisme di Malaysia (1938-1965). Kuala Lumpur: Dewan Bah

asa dan Pustaka.

(a) Nyatakan perkara yang dicadangkan oleh PUTERA-AMCJA dalam Perlembagaan Rakyat.
(b) Mengapakah British menolak rangka Perlembagaan Rakyat?
(c) Apakah tindakan nasionalis Melayu radikal dan bukan Melayu apabila British menolak Perlembagaan Rakyat?
(d) Jelaskan sumbangan golongan nasionalis Melayu radial dalam sejarah perjuangan kemerdekaan negara kita.

6. Petikan yang berikut berkaitan dengan pembentukan Persekutuan Tanah Melayu 1948.
Kerajaan British berpendapat penentangan orang Melayu terhadap Malayan Union sudah tidak boleh dikawal lagi. British bersetuju dengan tuntutan UMNO dan Raja-raja Melayu. Seterusnya, Perlembagaan Persekutuan digubal oleh UMNO, Raja-raja Melayu, dan kerajaan British. Kemudiannya, perjanjian ditandatangani pada 21 Januari 1948 antara Sultan dengan Edward Gent, wakil kerajaan British di King's House, Kuala Lumpur.
Sumber: Abdullah Zakaria Ghazali, 2008. "Raja, Negeri dan Perlembagaan" dalam Sivachandralingam Sundara Raja (ed.) Sejarah Masalah Relevan. Shah Alam: Karisma Publications.

(a) Jelaskan usaha ke arah pembentukan Persekutuan Tanah Melayu 1948.
(b) Mengapakah orang Melayu menerima pembentukan Persekutuan Tanah Melayu 1948?
(c) Jelaskan kepentingan Persekutuan Tanah Melayu 1948 dalam pembinaan negara dan bangsa Malaysia.

## Cakna dan Cerminan Sejarah

### Nilai, Patriotisme dan Iktibar
- Penubuhan Persekutuan Tanah Melayu 1948 membawa kesan besar terhadap kemerdekaan negara yang membentuk semangat patriotisme dalam kalangan rakyat.
- Perjuangan pemimpin dalam usaha membentuk pertubuhan dan kesatuan membangkitkan kesedaran dan tanggungjawab dalam kalangan rakyat untuk mewujudkan sebuah negara yang merdeka dan berdaulat.
- Kewujudan Perjanjian Persekutuan Tanah Melayu 1948 yang berjaya mengembalikan kedudukan dan maruah Raja-raja Melayu dapat menyemai rasa bangga dalam diri setiap rakyat di negara ini.

### Diri dan Keluarga
Sebagai ahli dalam keluarga, semangat patriotisme hendaklah disemai dari kecil agar dapat melahirkan rakyat yang bertanggungjawab dan cinta akan negara.

### Negara
Persepakatan dalam masyarakat pelbagai kaum, budaya, dan agama menjadi teras utama bagi menjamin kesejahteraan masyarakat serta mengukuhkan peradaban bangsa dan negara.

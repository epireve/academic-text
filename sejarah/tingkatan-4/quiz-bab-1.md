## Imbas Kembali
#### 1: Latar Belakang Negara Bangsa

Sebelum Kedatangan Barat:
- Ciri-ciri Negara Bangsa
- Kerajaan Alam Melayu

#### 2: Ciri-ciri Negara Bangsa Kesultanan Melayu Melaka

- Kerajaan, Rakyat, Kedaulatan
- Wilayah Pengaruh
- Undang-undang
- Lambang Kebesaran

#### 3: Keunggulan Sistem Pentadbiran dan Undang-undang

- Sistem Pentadbiran
- Undang-undang

#### 4: Peranan Pemerintah dan Rakyat

- Peranan Sultan
- Peranan Pembesar
- Peranan Rakyat 
  

# Aktiviti 1: Jalan Galeri (Gallery Walk)

Arahan:
Murid bergerak atau berjalan di dalam kelas untuk:

1. Melihat dan membaca hasil tugasan yang dipaparkan.
2. Berfikir tentang hasil tugasan tersebut.
3. Berbincang dengan rakan kumpulan.

Ilustrasi Pelabuhan Melaka pada zaman Kesultanan Melayu Melaka.

(a) Murid dibahagikan kepada empat kumpulan. Setiap kumpulan akan mencari maklumat dengan menggunakan pelbagai sumber berdasarkan tugasan yang diberikan.
(b) Hasil dapatan akan ditampal di dalam kelas.
(c) Setiap ahli kumpulan akan bergerak dan membaca serta membincangkan semua dapatan tersebut.
  

**Kumpulan 1**
Apakah Kepentingan perdagangan pada zaman Kesultanan Melayu Melaka?

**Kumpulan 2**
Siapakah pedagang yang mengunjungi pelabuhan Melaka? Apakah barang dagangan yang diperdagangkan?

**Kumpulan 3**
Bagaimanakah pengurusan pelabuhan Melaka yang dilaksanakan oleh Kesultanan Melayu Melaka?

**Kumpulan 4**
Bagaimanakah kita boleh menjadikan pelabuhan perdagangan di negara kita terkenal di seluruh dunia?


# Aktiviti 2 : Pembelajaran Akses Kendiri dan Mangkuk Ikan Emas (Self Access Learning dan Goldfish Bowl)

Arahan:

1. Setiap kumpulan akan diberikan tajuk tertentu.

2. Setiap kumpulan dibenarkan menggunakan pelbagai sumber dan bahan untuk mendapatkan maklumat.

3. Ahli kumpulan lain dibenarkan secara individu atau kumpulan untuk tampil ke hadapan bagi menjawab soalan dan memberikan pandangan.

Sistem Pentadbiran Kesultanan Melayu Melaka terdiri daripada:

- Sultan
- Bendahara
-- (i) Penghulu Bendahari
-- (ii) Temenggung 
-- (iii) Laksamana

Sumber: Adaptasi daripada Muhammad Yusoff Hashim. 2015. Kesultanan Melayu Melaka. Edisi kedua. Kuala Lumpur: Dewan Bahasa dan Pustaka.
  

1. Berdasarkan rajah di atas, jawab soalan yang berikut:
(a) Huraikan peranan Pembesar Berempat.
(b) Bandingkan peranan Bendahara dengan Perdana Menteri pada hari ini.
(c) Pada pendapat anda, bagaimanakah kedaulatan dan keselamatan negara kita dipelihara daripada ancaman anasir luar?

2. Selepas perbincangan, ahli kumpulan akan memindahkan jawapan dalam bentuk peta pemikiran yang sesuai.

3. Setiap kumpulan akan membentangkan hasil perbincangan di hadapan kelas dan menjawab soalan daripada kumpulan lain.

  

**Soalan Tambahan**
  

1. Kerajaan manakah yang mewariskan ciri-ciri negara bangsa kepada Kesultanan Melayu Melaka?

A. Kerajaan Srivijaya
B. Kerajaan Majapahit
C. Kerajaan Johor-Riau
D. Kerajaan Kedah Tua

2. Apakah sistem pentadbiran yang diamalkan pada zaman Kesultanan Melayu Melaka?

A. Sistem Pembesar Berpusat
B. Sistem Pembesar Empat Lipatan
C. Sistem Pentadbiran Melayu Melaka
D. Sistem Pembesar Enam Belas Lipatan

  

3. Undang-undang manakah yang digunakan dalam sistem pentadbiran Kesultanan Melayu Melaka?

I. Undang-Undang Pelabuhan Melaka
II. Undang-Undang Adat Melaka
III. Undang-Undang Laut Melaka
IV. Hukum Kanun Melaka

A. I dan II
B. I dan IV
C. II dan III
D. III dan IV

4. Kesultanan Melayu Melaka mempunyai pelbagai lambang kebesaran seperti nobat dan adat istiadat. Apakah kepentingan lambang kebesaran tersebut?

A. Membuktikan keturunan raja
B. Menunjukkan kedaulatan raja
C. Menggambarkan kemewahan raja
D. Menandakan kawasan pemerintahan

  

5. Undang-undang di Melaka.

UNDANG-UNDANG DI MELAKA
- HUKUM KANUN UNDANG-UNDANG
- MELAKA LAUT MELAKA

(a) Apakah kandungan kedua-dua undang-undang di atas?
(b) Mengapakah undang-undang tersebut diperkenalkan?
(c) Pada pendapat anda, apakah yang akan berlaku sekiranya rakyat negara kita tidak mematuhi undang-undang?

6. Petikan waadat di bawah adalah antara Sang Sapurba dengan Demang Lebar Daun.

**WAADAT**
Maka titah Sang Sapurba, "Hendaklah segala anak cucu hamba, jikalau ada salahnya sekalipun, atau zalim dan jahat pekertinya, janganlah segala hamba Melayu itu derhaka dan menitikkan darahnya ke bumi, jikalau mereka itu akan cedera, berundur hingga ditakluk negerinya juga...". Maka sembah Demang Lebar Daun, "Baiklah tuanku, tetapi anak cucu duli tuanku dahulu mengubahkan, anak cucu patik pun berubahlah tuanku". Maka titah Sang Sapurba, "Baiklah paman, kabullah hamba akan waad itu". Titah baginda, "Barang siapa hamba Melayu derhaka mengubahkan perjanjiannya, dibalikkan Allah bumbungan rumah ke bawah kaki ke atas". Maka sembah Demang Lebar Daun, "Jikalau raja Melayu itu mengubahkan perjanjian dengan hamba Melayu, dibinasakan Allah negerinya dan takhta kerajaannya".

Sumber: W.G. Shellabear, 1995. Sejarah Melayu. Shah Alam: Penerbit Fajar Bakti Sdn. Bhd.

(a) Apakah yang anda faham daripada petikan di atas?
(b) Mengapakah rakyat dilarang menderhaka kepada raja?

7. Prinsip yang berikut ialah prinsip kedua Rukun Negara.
  

**KESETIAAN KEPADA RAJA DAN NEGARA**
Sebagai warganegara yang patriotik, bagaimanakah anda menghayati prinsip Rukun Negara di atas?

**Nilai, Patriotisme, dan Iktibar**
- Penerokaan warisan ciri-ciri negara bangsa sebelum kedatangan Barat wajar dihayati untuk memupuk semangat kesetiaan kepada raja dan negara.
- Keunggulan pentadbiran dan undang-undang sebelum kedatangan Barat yang diwarisi dan diamalkan kini berupaya untuk mengukuhkan agenda pembinaan negara dan bangsa.
- Hubungan antara pemerintah dengan rakyat yang diwarisi sejak zaman Kesultanan Melayu Melaka penting untuk mewujudkan perpaduan masyarakat dan menjamin kestabilan negara.

**Diri dan Keluarga**
Sebagai ahli dalam keluarga, sikap kerjasama dapat mengukuhkan institusi keluarga dan seterusnya menyumbang kesejahteraan masyarakat.

**Negara**
Perpaduan dalam masyarakat pelbagai kaum, budaya, dan agama menjadi asas penting untuk menjamin keharmonian masyarakat dan mengukuhkan peradaban bangsa serta negara.

Hubungan harmoni antara kaum perlu dipupuk sejak kecil bagi menjamin kedaulatan negara berkekalan.

Sumber: Pusat Maklumat Utusan dan Unit Foto Utusan Melayu (M) Bhd.
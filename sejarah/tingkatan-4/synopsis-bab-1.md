## BAB 1

### TAJUK: WARISAN NEGARA BANGSA

#### Sinopsis
Kerajaan Alam Melayu mempunyai ciri-ciri pembentukan negara bangsa sebelum kedatangan Barat. Ciri-ciri negara bangsa kerajaan Funan dan Champa diwarisi oleh kerajaan Srivijaya, kemudiannya Kesultanan Melayu Melaka dan diteruskan oleh Kesultanan Johor-Riau. Ciri-ciri negara bangsa ini meliputi raja, undang-undang, wilayah pengaruh dan rakyat. Kesultanan Melaka meneruskan warisan ini dengan mengungguli sistem pentadbiran dan perundangan sebelum kedatangan Barat. Ciri-ciri negara bangsa Kesultanan Melayu Melaka meliputi kerajaan, rakyat, kedaulatan, wilayah pengaruh, undang-undang dan lambang kebesaran. Di samping itu, hubungan pemerintah dengan rakyat yang wujud secara timbal balik kekal sebagai warisan berharga sehingga kini.

#### Inti Pati Pembelajaran
1. Latar belakang negara bangsa sebelum kedatangan Barat.
2. Ciri-ciri negara bangsa sebelum kedatangan Barat.
3. Keunggulan sistem pentadbiran dan undang-undang sebelum kedatangan Barat.
4. Peranan pemerintah dan rakyat dalam pemerintahan sebelum kedatangan Barat.

#### Elemen Kewarganegaraan dan Nilai Sivik
1. Kepentingan kesetiaan kepada raja dan negara.
2. Kebanggaan terhadap warisan negara bangsa.
3. Kepentingan kepemimpinan untuk kemakmuran negara kita.
4. Kepentingan mematuhi undang-undang untuk kesejahteraan negara.

#### KPS (Kemahiran Pemikiran Sejarah)
1. Memahami kronologi ciri-ciri perkembangan negara bangsa kerajaan Alam Melayu.
2. Meneroka bukti warisan negara bangsa sebelum kedatangan Barat.
3. Membuat interpretasi keunggulan pentadbiran dan undang-undang di negara kita.
4. Membuat imaginasi hubungan kait peranan rakyat dan pemerintah di negara kita.
5. Membuat rasionalisasi pengukuhan pentadbiran dan undang-undang negara kita.
**Aktiviti 1: Carousel**

Arahan:
1. Murid dibahagikan kepada kumpulan kecil.
2. Murid bergerak secara berkumpulan mengikut stesen berkaitan dengan tokoh.
3. Setiap kumpulan akan berbincang tentang persoalan berkaitan dengan tokoh pada setiap stesen.

Tokoh-tokoh berikut penting dalam gerakan nasionalisme negara masing-masing.

Stesen 1:
- Mahatma Gandhi (India)

Stesen 2:
- Dr. Sun Yat Sen (China)

Stesen 3:
- Mikado Meiji (Jepun)

Setiap kumpulan akan berbincang tentang tokoh pada setiap stesen dengan mempertimbangkan persoalan berikut:
(a) Matlamat perjuangan nasionalisme tokoh berkenaan.
(b) Cara atau strategi perjuangan tokoh untuk mencapai matlamat nasionalisme.
(c) Kejayaan tokoh dalam perjuangan mencapai matlamat.
(d) Ciri-ciri ketokohan yang boleh diteladani untuk kecemerlangan diri, bangsa, dan negara.

Setelah itu, kumpulan atau wakil kumpulan akan membentangkan hasil perbincangan di hadapan kelas.

**Aktiviti 2: Ulas Gilir (Rotating View)**

Arahan:
1. Murid dibahagikan kepada beberapa kumpulan.
2. Setiap kumpulan membincangkan soalan tentang puisi di bawah. Mereka mencatatkan jawapan di atas kertas selaku sebak dan memaparkannya dalam kumpulan masing-masing.
3. Setiap kumpulan akan bergerak dari satu kumpulan ke satu kumpulan lain untuk membuat penilaian hasil kerja setiap kumpulan.
4. Mereka boleh membuat komen, memberikan idea tambahan atau persoalan pada kertas berkenaan dengan menggunakan pen yang warnanya berbeza-beza dan mencatatkan nama kumpulan yang memberikan komen.

Puisi: "Anak Merdeka"

"Wahai anak bangsa yang lahir dari rahim perjuangan!
Bangunlah dari mimpi ngerimu,
Jejakkan dirimu kepada semangat juang pertiwi.
Wahai anak bangsa yang lahir dari sifat seorang budiman!
Tegakkan dirimu dengan ilmu,
Kuatkan peribadimu dengan kebijaksanaan,
Agar sang penjajah tidak lagi bermaharajalela meracun minda dan akal fikirmu.
Wahai anak bangsa yang bertunas dari keperibadian yang tuntas!
Lihatlah robekan si penjajah,
Hasil tanah dari tangan bondamu dirampas,
Akalmu dikotori dengan lumpur fikiran yang dibawa,
Kuasa yang hilang diganti dengan janji manis yang tidak tertunai.
Wahai anak bangsa yang akan meneruskan obor perjuangan!
Jangan padamkan cahaya dan semangat juang yang telah dibina oleh nenek moyangmu,
Teruskanlah menjadi pewaris dan penjaga kepada negara yang indah nan ini,
Agar kemerdekaan yang dikecap terus kekal mekar." (Karya Sayuti Yusuf)

Soalan:
1. Apakah tema puisi "Anak Merdeka" ini?
2. Apakah maksud rangkap puisi di bawah?
   "Wahai anak bangsa yang lahir dari rahim perjuangan!
   Bangunlah dari mimpi ngerimu,
   Jejakkan dirimu kepada semangat juang pertiwi."
3. Apakah tindakan penjajah yang menyebabkan rakyat peribumi tersisih?
4. Nyatakan nilai dan iktibar daripada puisi ini.

**Pemahaman dan Pemikiran Kritis**

1. Jadual yang berikut berkaitan dengan revolusi yang berlaku di Eropah pada abad ke-17 dan abad ke-18.

Tahun
Revolusi
1688
Revolusi Keagungan di England
1789
Revolusi Perancis



Apakah kesan revolusi tersebut terhadap Eropah?
A. Kuasa rakyat terjejas
B. Ideologi komunis terhalang
C. Kuasa raja mutlak diperkukuh
D. Kerajaan berperlembagaan ditegakkan

2. Jadual yang berikut berkaitan dengan tindakan pemerintah Thailand.


Pemerintah Thailand
Tindakan
Raja Mongkut
Memperkenalkan sistem birokrasi Barat di Thailand
Raja Chulalongkorn



Mengapakah pemerintah Thailand mengambil tindakan tersebut?
A. Menyaingi kuasa besar
B. Mengukuhkan kuasa rakyat
C. Mengekalkan kedaulatan negara
D. Memantapkan kedudukan parlimen

3. Gambar berikut merupakan cerpen yang dihasilkan sebelum Perang Dunia Kedua.

- "Rumah Besar Tiang Sebatang"
- "Cerita Awang Putat"
- "Di Sini Kita Bukannya Orang Dagang"

Apakah tema cerpen tersebut?
A. Menyekat pengaruh komunis
B. Mewujudkan perpaduan kaum
C. Memperjuangkan nasib bangsa
D. Mengurangkan pengaruh golongan radikal

4. Maklumat yang berikut merupakan kandungan ikrar Sumpah Pemuda dalam kebangkitan nasionalisme Indonesia. Teliti kandungan ikrar Sumpah Pemuda tersebut dan jawab semua soalan.

**SUMPAH PEMUDA**

Pertama: Kami putera dan puteri Indonesia mengaku bertumpah darah yang satu, tanah Indonesia.
Kedua: Kami putera dan puteri Indonesia mengaku berbangsa yang satu, bangsa Indonesia.
Ketiga: Kami putera dan puteri Indonesia menjunjung bahasa persatuan, bahasa Indonesia.

(i) Apakah tema yang terkandung dalam Sumpah Pemuda di atas?
(ii) Pada pendapat anda, mengapakah sumpah tersebut dilafazkan?
(iii) Berdasarkan pengetahuan sejarah anda, apakah kesan daripada kelahiran sumpah tersebut?
(iv) Bagaimanakah anda boleh memanfaatkan kandungan sumpah tersebut untuk mengukuhkan pembinaan negara dan bangsa Malaysia?

6. Intelektual berpendidikan Inggeris dan Melayu lepasan MCKK dan SITC turut terlibat dalam perkembangan nasionalisme di negara kita pada awal abad ke-20.

(i) Namakan nasionalis lepasan MCKK dan SITC yang berjaya mencetuskan nasionalisme.
(ii) Bagaimanakah golongan intelektual ini membangkitkan nasionalisme ketika itu?
(iii) Bagaimanakah golongan intelektual boleh memanfaatkan ilmu bagi memartabatkan negara kini?
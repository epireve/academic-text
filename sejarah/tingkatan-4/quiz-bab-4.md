Aktiviti 1: Fikir-Pasang-Kongsi (Think-Pair-Share)
Arahan:
1. Murid dikehendaki memikirkan jawapan bagi soalan yang diberikan secara individu.
2. Murid berbincang dengan pasangan.
Mereka berkongsi maklumat hasil perbincangan dengan pasangan dan kumpulan lain.

Aktiviti 2: Aktiviti Drama (Drama Activity)
Ilustrasi yang berikut menunjukkan peristiwa penentangan penduduk Sarawak terhadap penyerahan Sarawak kepada British pada tahun 1946.
Arahan:
1. Secara berkumpulan, murid membuat perbincangan untuk mempersembahkan drama bertajuk "Gerakan Antipenyerahan di Sarawak".
2. Murid perlu mencari maklumat tentang perkara yang berikut untuk menulis skrip drama:
    - Sebab penduduk Sarawak menentang penyerahan Sarawak.
    - Cara penduduk Sarawak menentang penyerahan Sarawak.
    - Peristiwa "Sungkit Berdarah" di Sibu, Sarawak.
3. Berdasarkan maklumat yang diperoleh, tulis skrip dan buat latihan sebelum dipersembahkan dalam bentuk drama.
4. Rekodkan drama tersebut untuk tujuan dokumentasi.

Pemahaman dan Pemikiran Kritis

1. Mengapakah British menubuhkan pentadbiran yang berikut?
    - Tempoh September 1945-Mac 1946
    - Pentadbiran British Military Administration (BMA)
        - Mewujudkan keamanan
        - Menjimatkan perbelanjaan
        - Memberikan latihan kepimpinan
        - Melaksanakan ekonomi kawalan

2. Maklumat yang berikut merujuk rancangan British untuk mewujudkan sistem pentadbiran baharu di Tanah Melayu selepas Perang Dunia Kedua.
    - Mewujudkan pentadbiran yang cekap
    - Memastikan sumbangan orang asing
    - Memperkenalkan syarat kewarganegaraan terbuka
Apakah sistem pentadbiran yang dapat menjayakan rancangan tersebut?
    - Negeri-negeri Melayu Bersekutu
    - British Military Administration
    - Persekutuan Tanah Melayu
    - Malayan Union

3. British telah melantik Sir Harold MacMichael untuk mendapatkan tandatangan Raja-raja Melayu bagi melaksanakan Malayan Union. Bagaimanakah beliau mendapatkan persetujuan tersebut?
        - Membuat desakan
        - Mewujudkan imuniti
        - Mengekalkan gelaran
        - Menggunakan ugutan

4. Petikan yang berikut berkaitan dengan pentadbiran Malayan Union yang diperkenalkan oleh British di Tanah Melayu bagi mengantikan British Military Administration.
    - Kerajaan British memperkenalkan Malayan Union untuk menggantikan British Military Administration (BMA) di Tanah Melayu. Pengenalan Malayan Union pada tahun 1946 ini menjadi pencetus utama penggemblengan tenaga dan kuasa orang Melayu. Pertama kalinya orang Melayu bersatu, sebulat suara menentang Malayan Union yang diperkenalkan oleh kerajaan British.
(a) Jelaskan ciri-ciri Malayan Union.
(b) Bagaimanakah penduduk tempatan menentang Malayan Union?
(c) Andaikan anda pemimpin orang Melayu semasa pelaksanaan Malayan Union. Berikan syor anda untuk membuat penambahbaikan terhadap Malayan Union supaya Raja-raja Melayu dan orang Melayu boleh menerima Malayan Union.

5. Pernyataan yang berikut berkaitan dengan penyerahan Sarawak kepada British.
    - Pada 21 Mei 1946, dokumen penyerahan Sarawak kepada kerajaan British ditandatangani oleh Vyner Brooke dengan pihak kerajaan British yang diwakili oleh C.W. Dawson di Astana, Kuching. Pada 1 Julai 1946, upacara penyerahan Sarawak kepada British berlangsung di hadapan bangunan Mahkamah, Pangkalan Batu, Kuching. Peristiwa ini dikenali sebagai Hari Penyerahan atau Cession Day sebagai tanda kerajaan British telah menerima penyerahan Sarawak secara rasmi.
(a) Mengapakah Vyner Brooke membuat penyerahan tersebut?
(b) Bincangkan reaksi penduduk Sarawak terhadap penyerahan tersebut.
(c) Mengapakah British menjadikan Sarawak tanah jajahannya?
(d) Penduduk Sarawak menggunakan slogan yang berikut untuk menentang penyerahan Sarawak kepada British:
    - No Cession
    - We Do Not Want To Be Colonised
    - Down With Sarawak Colon
Mengapakah slogan tersebut digunakan oleh penduduk Sarawak?

Nilai, Patriotisme, dan Iktibar
- Kestabilan dan kemakmuran negara yang kita miliki pada hari ini perlu dihargai.
- Kestabilan dan kemakmuran negara merupakan hasil perjuangan masyarakat terdahulu yang harus dipertahankan demi kelangsungan generasi akan datang.
- Semangat juang dan pengorbanan mereka yang berjuang demi kelangsungan kestabilan dan kemakmuran negara hendaklah kita contohi.

Diri dan Keluarga
- Kita hendaklah bersyukur kerana kestabilan dan kemakmuran negara membolehkan kita mengecap impian yang dicita-citakan.

Negara
- Kemerdekaan dan kedaulatan membolehkan proses pembangunan dan pemodenan negara berjalan dengan jayanya.
- Pembangunan dan pemodenan negara dapat dikecapi melalui kemakmuran negara.

Pusat Maklumat Utusan dan Unit Foto Utusan Melayu (M) Bhd

**Aktiviti 1: Perbincangan Bebas (Free Discussion)**

Arahan:
Perbincangan murid dalam kumpulan kecil. Semasa sesi perbincangan, lantik seorang murid sebagai pemudah cara.

Ilustrasi yang berikut menggambarkan situasi yang mencetuskan Perang Dunia Pertama.

1. Jika kamu menyentuh, kami akan...
2. Jika kamu bertindak, kami akan...
3. Jika kamu bertindak terhadap Serbia, kami akan...
4. Jika kamu menyerang Austria-Hungary, kami akan...
5. Jika kamu menyerang Rusia, kami akan...

Berdasarkan ilustrasi tersebut, lakukan aktiviti yang berikut:
1. Perbincangan dalam kumpulan kecil.
   a) Namakan negara-negara Eropah yang terlibat dalam konflik di atas.
   b) Bagaimanakah konflik tersebut mencetuskan Perang Dunia Pertama?
   c) Jelaskan kesan Perang Dunia Pertama terhadap negara-negara tersebut.

2. Perbincangan dalam kumpulan besar.
   Dengan bimbingan guru sebagai pemudah cara, kongsikan maklumat hasil perbincangan dengan kumpulan lain dalam bentuk perbincangan bebas.

**Aktiviti 2: Pembelajaran Akses Kendiri dan Mangkuk Ikan Emas (Self Access Learning and GoldFish Bowl)**

Arahan:
1. Murid diberikan tajuk dan membuat pembentangan untuk mempersembahkan hasil dapatan.
2. Murid boleh menggunakan pelbagai cara dan bahan untuk pembentangan.
3. Wakil murid atau satu kumpulan akan ke hadapan menyatakan pandangan dan menjawab persoalan yang dikemukakan.

Kekejaman tentera Jepun terhadap masyarakat awam digambarkan dengan begitu tragis dalam novel "Nyawa di-hujong Pedang," karya Ahmad Murad Nasaruddin, dan memoir Sybil Kathigasu bertajuk "No Dram of Mercy."

1. Berdasarkan pernyataan di atas, secara berkumpulan bincangkan persoalan yang berikut:
   a) Kekejaman yang dilakukan oleh pentadbiran tentera Jepun di negara kita.
   b) Kesengsaraan yang dialami oleh penduduk negara kita semasa pendudukan tentera Jepun.
   c) Reaksi rakyat terhadap pendudukan tentera Jepun.
   d) Iktibar yang diperoleh daripada peristiwa pendudukan tentera Jepun.

2. Setiap kumpulan akan membentangkan dapatan mereka dan berkongsi maklumat dengan kumpulan lain.

**Pemahaman dan Pemikiran Kritis**

1. Perang Dunia Pertama tercetus pada tahun 1914. Apakah faktor yang menyebabkan perang tersebut?
   A. Pearl Harbour diserang
   B. Wilayah Jerman diceroboh
   C. Perancis bersekutu dengan Rusia
   D. Bakal raja Austria-Hungary dibunuh

2. Bagaimanakah tokoh yang berikut mengembalikan maruah bangsa dan negaranya selepas Perang Dunia Pertama?

   
Pemimpin Negara
Negara
Benito Mussolini
Itali
Adolf Hitler
Jerman



   A. Mengadakan referendum
   B. Memulihkan sistem monarki
   C. Mengukuhkan angkatan tentera
   D. Membangunkan industri baharu

3. Jepun menyerang tanah jajahan kuasa Barat di Asia dalam Perang Dunia Kedua. Apakah tindakan kuasa Barat untuk menamatkan kemaraan Jepun?
   A. Menaja kegiatan subversif
   B. Melakukan serangan bom atom
   C. Membentuk pertubuhan serantau
   D. Mengisytiharkan dasar bumi hangus

4. Senarai yang berikut merujuk slogan yang digunakan oleh pihak Jepun.
   - Semangat Asia
   - Asia untuk orang Asia
   - Lingkungan Sekemakmuran Asia Timur Raya

   Apakah matlamat penggunaan slogan tersebut?
   A. Meluaskan kuasa
   B. Menyatukan wilayah
   C. Menyebarkan ideologi
   D. Menamatkan penjajahan

5. Ekonomi Tanah Melayu semakin merosot semasa pentadbiran Jepun antara tahun 1942-1945. Bagaimanakah pentadbiran Jepun mengatasi keadaan tersebut?
   A. Melahirkan tenaga mahir
   B. Mengimport bahan makanan
   C. Menghentikan perdagangan antarabangsa
   D. Memperkenalkan sistem ekonomi kawalan

6. Poster yang berikut dikeluarkan oleh tentera Jepun semasa pendudukan Jepun di Tanah Melayu.

   TAMBAHKANLAH BARANG BARANG MAKANAN
   Tidak cukup makanan, tidak selamat kehidupan.
   Negara yang tidak cukup penghasilan makanannya, nescaya akan terhapus.
   Kelemahan Malai disebabkan oleh kekurangan makanan.
   Inilah kesalahan pemerintahan Inggeris dahulu.
   Usahakanlah membuka ladang di tanah yang kosong, supaya menambah penghasilan makanan.
   Sungguhpun padi, jagung, ubi keledek, ubi kayu, dan lainnya sudah ditanam, tetapi gandakanlah lagi penghasilan itu.
   Usahakanlah memelihara lembu, ayam, kambing, dan lainnya.
   Semuanya itu memberi penghasilan kepada diri sendiri, dan juga mendatangkan keselamatan, kesenangan, dan kemakmuran.
   Walaupun peperangan ini berjalan bertahun-tahun, kita tidak bimbang.

   (a) Apakah tujuan poster tersebut dikeluarkan oleh pentadbiran tentera Jepun?
   (b) Jelaskan kandungan poster tersebut.
   (c) Pada pandangan anda, mengapakah masalah kekurangan bekalan makanan berlaku semasa pendudukan Jepun?
   (d) Wajarkah saranan seperti dalam poster di atas diamalkan oleh generasi hari ini? Berikan ulasan anda.

#### Cakna dan Cerminan Sejarah
**Nilai, Patriotisme, dan Iktibar**

- Menghargai nikmat keamanan dunia kepada negara kita.
- Kesedaran semangat cinta akan negara.
- Sentiasa menghindari konflik dengan pihak yang boleh mengancam keamanan negara.
- Sentiasa menghargai keamanan dan belajar untuk hidup bersama-sama dalam keadaan aman dan harmoni.
- Kebijaksanaan dalam merancang strategi bagi menjamin kejayaan dalam perjuangan.
- Sentiasa bersedia berkorban untuk mempertahankan kedaulatan tanah air.
- Ketahanan fizikal dan mental penting dalam menghadapi cabaran hidup.

**Diri dan Keluarga**

Sentiasa membina kehidupan yang aman dan harmoni dalam keluarga dengan menghormati peranan setiap ahli dalam keluarga.

**Negara**

Menyelesaikan permasalahan melalui perundingan dan berusaha mengelakkan konflik yang boleh menjejaskan keamanan dan kesejahteraan masyarakat.
